<!DOCTYPE html>

<head>
    <meta http-equiv="Content-Type" content="text/html; charset=UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>七月十五</title>
    <link rel="stylesheet" href="../../../css/common.css">
    <style>
        * {
            margin: 0;
            padding: 0;
        }

        body {
            background-color: rgb(250, 248, 247);
        }

        .container>>>img {
            width: 100%;
        }

        .container {
            width: 100%;
            margin: 2px auto;
            /*min-height: 100vh;*/
            /*border: 2px solid skyblue;*/
        }

        .detailsIMg {
            width: 100%;
            height: 223px;
        }

        .detailsText {
            /* margin: 10px 0;
            text-indent: 40px; */
            color: #97816B;
            max-width: 100%;
            min-height: 100%;
            /*border: 3px solid red;*/
            /*margin: 0 auto;*/
            /*display: flex;*/
            /*justify-content: center;*/
        }

        .texts {
            width: 80% !important;
            margin-bottom: 70px;
            /*background-color: blue;*/
        }

        .texts div {
            max-width: 100%;
            /*overflow: hidden;*/
            /*white-space: wrap;*/
            /*text-overflow: ellipsis;*/
            /*   margin: 0 auto;*/
        }

        .texts_box1 {
            /*margin: 0 !important;*/
            width: 80% !important;
            margin-bottom: 70px !important;
            /*border: 4px solid blue; */
        }
    </style>
</head>

<body>
    <div class="container">
        <div class="detailsText">
            <rich-text :nodes="texts" class="texts">
                <button id="pinyin-button" onclick="zh_tran('s');">简</button>
                <p class="yiJiBiaoTi">
                    盂兰盆会共修仪轨
                </p>
                <p class="erJiBiaoTi zuoDuiQi">
                    一、称扬赞
                </p>
                <p class="zhengWen">
                    &emsp;&emsp;目連啟教。世尊宣揚。鉢和羅飯利存亡。脫苦往天堂。妙樂無疆。孝行永流芳　南無香雲葢菩薩摩訶薩。（三稱）
                </p>
                <p class="kongHang">
                </p>
                <p class="erJiBiaoTi zuoDuiQi">
                    二、称圣德号
                </p>
                <p class="zhengWen">
                    &emsp;&emsp;南无本师释迦牟尼佛。（三稱）
                </p>
                <p class="kongHang">
                </p>
                <p class="erJiBiaoTi zuoDuiQi">
                    三、正诵经文
                </p>
                <p class="sanJiBiaoTi juZhong">
                    佛說盂蘭盆經
                </p>
                <p class="zuoZhe">
                    西晉月氏三藏竺法護譯
                </p>
                <p class="zhengWen">
                    &emsp;&emsp;聞如是：
                    <br>&emsp;&emsp;一時佛在舍衛國祇樹給孤獨園。大目乾連始得六通，欲度父母，報乳哺之恩。即以道眼觀視世間，見其亡母生餓鬼中，不見飲食，皮骨連立。目連悲哀，即鉢盛飯，往餉其母。母得鉢飯，便以左手障飯，右手摶飯。食未入口，化成火炭，遂不得食。目連大叫，悲號啼泣，馳還白佛，具陳如此。
                    <br>&emsp;&emsp;佛言：「汝母罪根深結，非汝一人力所奈何！汝雖孝順，聲動天地，天神、地神、邪魔、外道、道士、四天王神亦不能奈何！當須十方眾僧威神之力乃得解脫。吾今當為汝說救濟之法，令一切難皆離憂苦，罪障消除。」
                    <br>&emsp;&emsp;佛告目連：「十方眾僧於七月十五日僧自恣時，當為七世父母及現在父母厄難中者，具飯、百味五果、汲灌盆器、香油錠爥、床敷臥具，盡世甘美以著盆中，供養十方大德眾僧。當此之日，一切聖眾或在山間禪定、或得四道果、或樹下經行；或六通自在、教化聲聞、緣覺；或十地菩薩大人權現比丘，在大眾中；皆同一心，受鉢和羅飯。具清淨戒聖眾之道，其德汪洋，其有供養此等自恣僧者，現在父母、七世父母、六種親屬得出三途之苦，應時解脫，衣食自然。若復有人父母現在者，福樂百年；若已亡七世父母，生天，自在化生，入天華光，受無量快樂。」時佛勅十方眾僧，皆先為施主家呪願七世父母，行禪定意，然後受食。初受盆時，先安在佛塔前，眾僧呪願竟，便自受食。
                    <br>&emsp;&emsp;爾時目連比丘及此大會大菩薩眾皆大歡喜，而目連悲啼泣聲釋然除滅。是時目連其母即於是日，得脫一劫餓鬼之苦。
                    <br>&emsp;&emsp;爾時目連復白佛言：「弟子所生父母，得蒙三寶功德之力、眾僧威神之力。故，若未來世一切佛弟子行孝順者，亦應奉此盂蘭盆，救度現在父母乃至七世父母，為可爾不？」
                    <br>&emsp;&emsp;佛言：「大善快問！我正欲說，汝今復問。善男子！若有比丘比丘尼、國王太子、王子大臣宰相、三公百官、萬民庶人行孝慈者，皆應為所生現在父母、過去七世父母，於七月十五日——佛歡喜日、僧自恣日——以百味飲食安盂蘭盆中，施十方自恣僧，乞願便使現在父母壽命百年、無病，無一切苦惱之患，乃至七世父母離餓鬼苦，得生天人中，福樂無極。」
                    <br>&emsp;&emsp;佛告諸善男子、善女人：「是佛弟子修孝順者，應念念中常憶父母，供養乃至七世父母。年年七月十五日，常以孝順慈憶所生父母，乃至七世父母，為作盂蘭盆施佛及僧，以報父母長養、慈愛之恩。若一切佛弟子應當奉持是法。」
                    <br>&emsp;&emsp;爾時目連比丘、四輩弟子，聞佛所說，歡喜奉行。
                </p>
                <p class="xiaoBiaoTi youDuiQi">
                    佛說盂蘭盆經
                </p>
                <p class="kongHang">
                </p>
                <p class="erJiBiaoTi zuoDuiQi">
                    四、表白祈祝回向
                </p>
                <p class="zhengWen">
                    &emsp;&emsp;我等：
                    <br>&emsp;&emsp;弟子同孝志。脩行淨土因。懺除三障罪。報答二親恩。存者獲福壽。亡者得超昇。同生安養國。度盡眾冤親。共成菩提。同圓種智。
                    <br>&emsp;&emsp;十方三世一切佛，一切菩萨摩诃萨，
                    <br>&emsp;&emsp;摩诃波若波罗密。
                </p>
                <p class="kongHang">
                </p>
                <p class="erJiBiaoTi zuoDuiQi">
                    五、億念圣德
                </p>
                <p class="zhengWen">
                    &emsp;&emsp;南無本師釋迦牟尼佛。
                    <br>&emsp;&emsp;南無文殊師利菩薩。
                    <br>&emsp;&emsp;南無彌勒菩薩。
                    <br>&emsp;&emsp;南無十方諸佛。
                    <br>&emsp;&emsp;南無十方菩薩。
                    <br>&emsp;&emsp;南無蘭盆啟教大目犍連尊者。
                </p>
                <p class="kongHang">
                </p>
                <p class="erJiBiaoTi zuoDuiQi">
                    六、三皈依
                </p>
                <p class="zhengWen">
                    &emsp;&emsp;自皈依佛，当愿众生，
                    <br>&emsp;&emsp;体解大道，发无上心。
                    <br>&emsp;&emsp;自皈依法，当愿众生，
                    <br>&emsp;&emsp;深入经藏，智慧如海。
                    <br>&emsp;&emsp;自皈依僧，当愿众生，
                    <br>&emsp;&emsp;统理大众，一切无碍，
                    <br>&emsp;&emsp;和南圣众。
                </p>
                <p class="kongHang">
                </p>
            </rich-text>
        </div>
    </div>
    <script type="text/javascript" src="../../../js/wrapRubies.js"></script>
    <script type="text/javascript" src="../../../js/zh.js"></script>
</body>

</html>