<!DOCTYPE html>

<head>
    <meta http-equiv="Content-Type" content="text/html; charset=UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>念地藏灭定业真言仪轨</title>
    <link rel="stylesheet" href="../../../css/common.css">
    <style>
        * {
            margin: 0;
            padding: 0;
        }

        body {
            background-color: rgb(250, 248, 247);
        }

        .container>>>img {
            width: 100%;
        }

        .container {
            width: 100%;
            margin: 2px auto;
            /*min-height: 100vh;*/
            /*border: 2px solid skyblue;*/
        }

        .detailsIMg {
            width: 100%;
            height: 223px;
        }

        .detailsText {
            /* margin: 10px 0;
            text-indent: 40px; */
            color: #97816B;
            max-width: 100%;
            min-height: 100%;
            /*border: 3px solid red;*/
            /*margin: 0 auto;*/
            /*display: flex;*/
            /*justify-content: center;*/
        }

        .texts {
            width: 80% !important;
            margin-bottom: 70px;
            /*background-color: blue;*/
        }

        .texts div {
            max-width: 100%;
            /*overflow: hidden;*/
            /*white-space: wrap;*/
            /*text-overflow: ellipsis;*/
            /*   margin: 0 auto;*/
        }

        .texts_box1 {
            /*margin: 0 !important;*/
            width: 80% !important;
            margin-bottom: 70px !important;
            /*border: 4px solid blue; */
        }
    </style>
</head>

<body>
    <div class="container">
        <div class="detailsText">
            <rich-text :nodes="texts" class="texts">
                <button id="pinyin-button" onclick="zh_tran('s');">简</button>
                <p class="yiJiBiaoTi">
                    念地藏灭定业真言仪轨
                </p>
                <p class="zhengWen">
                    &emsp;&emsp;地藏菩萨赞偈
                </p>
                <p class="zhengWen">
                    &emsp;&emsp;悲願初從救親起。分身徧度孰能量。
                </p>
                <p class="zhengWen">
                    &emsp;&emsp;地獄未空不成佛。我今稽首大誓王。
                </p>
                <p class="kongHang">
                </p>
                <p class="zhengWen">
                    &emsp;&emsp;南無地藏菩薩，
                </p>
                <p class="zhengWen">
                    &emsp;&emsp;南無地藏菩薩，
                </p>
                <p class="zhengWen">
                    &emsp;&emsp;南無地藏菩薩。
                </p>
                <p class="kongHang">
                </p>
                <p class="zhengWen">
                    &emsp;&emsp;觉林菩萨偈：
                </p>
                <p class="zhengWen">
                    &emsp;&emsp;华严第四会．夜摩天宫．无量菩萨来集．说偈赞佛．尔时觉林菩萨．承佛威力．遍观十方．而说颂言．譬如工画师．分布诸彩色．虚妄取异相．大种无差别．大种中无色．色中无大种．亦不离大种．而有色可得．心中无彩画．彩画中无心．然不离于心．有彩画可得．彼心恒不住．无量难思议．示现一切色．各各不相知．譬如工画师．不能知自心．而由心故画．诸法性如是．心如工画师．能画诸世间．五蕴悉丛生．无法而不造．如心佛亦尔．如佛众生然．应知佛与心．体性皆无尽．若人知心行．普造诸世间．是人则见佛．了佛真实性．心不住于身．身亦不住心．而能作佛事．自在未曾有．若人欲了知．三世一切佛．应观法界性．一切唯心造．
                </p>
                <p class="kongHang">
                </p>
                <p class="zhengWen">
                    &emsp;&emsp;地藏菩萨灭定业真言曰：
                </p>
                <p class="zhengWen">
                    &emsp;&emsp;唵 钵啰末邻陀宁 娑婆诃。
                </p>
                <p class="zhengWen">
                    &emsp;&emsp;唵 钵啰末邻陀宁 娑婆诃。
                </p>
                <p class="zhengWen">
                    &emsp;&emsp;唵 钵啰末邻陀宁 娑婆诃。
                </p>
                <p class="zhengWen">
                    &emsp;&emsp;（随自己发心念真言）
                </p>
                <p class="kongHang">
                </p>
                <p class="zhengWen">
                    &emsp;&emsp;唯愿地藏慈悲摄受。
                </p>
                <p class="zhengWen">
                    &emsp;&emsp;至心求哀忏悔弟子(某甲)。与法界众生。自迷法性。枉受轮迴。无明复心。不知出要。怀聪明慢。自实愚痴。闻大乘法。谬生空解。撥无因果。断灭善根。远離正信。远離正愿。離正意乐及以正见。远善知识･好处･好时。远離净戒･正定･正慧。随逐恶友。起诸邪见。造身语意无量罪业。或复毁谤大乘正法。或复毁谤独觉乘法。或复毁谤声闻乘法。障弊隐没。不令流佈。或复于彼诸佛弟子。若是法器。若非法器。具戒破戒。下至无戒。著片袈裟剃鬚发者。多行忿恨･诃骂･毁辱･讥刺･诽谤。隐善扬恶。以粗恶言。期剋迫愶。打棒伤害。侵夺依钵。侵夺资生。绝其饮食。退令还俗。脱其袈裟。枷锁繫缚。禁闭牢狱。轻慢触恼。令不安乐。夺窣堵波及僧祇物。十恶五逆。至一阐提。乘此业缘。于无量劫。堕诸恶趣。备历三涂。受种种苦。楚痛难言。设得値遇无量诸佛。及大菩萨。亲承供养。发露忏除。复更护持无量道法。修学无量难行苦行。由彼业障有馀未尽。令我等辈未能证得安乐涅槃。未能证得三摩地门殊勝功德。今向地藏菩萨摩诃萨及诸佛世尊。发大乘心。弘如来教。为令此土三宝种姓。威德炽盛。久住世故。为欲摧灭一切众生坚固烦恼。令无馀故。与诸众生。复深惭愧。发露忏悔。求悉消除。唯愿。
                </p>
                <p class="zhengWen">
                    &emsp;&emsp;十方诸大慈尊。及地藏大士。哀愍覆护。济拔我等。令此罪障。皆得除灭。永不复受恶趣苦果。我等今者对世尊前。及与大士。以至诚心。发真誓愿。从今以去。乃至菩提。常愿不遇如是恶缘。决定不造如是重罪。终不毁谤诸佛正法。亦不触恼诸出家人。必不挑壞众生法眼。亦不断灭三宝种姓。唯愿。
                </p>
                <p class="zhengWen">
                    &emsp;&emsp;世尊及与大士。摄受证知。所发誓愿。令我等早成十法。及成十轮。获得无罪正路法忍。于三乘法。若三乘人。及非法器。得无误失。于大乘法。陞进无转。利慧勝福。常得增长。于一切定。诸陀罗尼。诸忍诸地。速得自在。常得値遇诸善知识。常得不離见一切佛及诸菩萨声闻弟子。不離闻法。不離亲近供养众僧。于诸善根常能精进。菩提行愿无厌足心。先所造恶摧壞散灭。速能证得无上法轮。善巧方便成熟众生。皆令获得利益安乐。普皆回向。愿以此功德，普及于一切。我等与众生。皆共成佛道。十方三世一切佛，一切菩萨摩诃萨。摩诃般若波罗蜜。
                </p>
                <p class="kongHang">
                </p>
            </rich-text>
        </div>
    </div>
    <script type="text/javascript" src="../../../js/wrapRubies.js"></script>
    <script type="text/javascript" src="../../../js/zh.js"></script>
</body>

</html>