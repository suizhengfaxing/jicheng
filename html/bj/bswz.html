<!DOCTYPE html>

<head>
    <meta http-equiv="Content-Type" content="text/html; charset=UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>八双晚（地藏经卷中）</title>
    <link rel="stylesheet" href="../../css/common.css">
    <style>
        * {
            margin: 0;
            padding: 0;
        }
        
        body {
            background-color: rgb(250, 248, 247);
        }
        
        .container>>>img {
            width: 100%;
        }
        
        .container {
            width: 100%;
            margin: 2px auto;
            /*min-height: 100vh;*/
            /*border: 2px solid skyblue;*/
        }
        
        .detailsIMg {
            width: 100%;
            height: 223px;
        }
        
        .detailsText {
            /* margin: 10px 0;
            text-indent: 40px; */
            color: #97816B;
            max-width: 100%;
            min-height: 100%;
            /*border: 3px solid red;*/
            /*margin: 0 auto;*/
            /*display: flex;*/
            /*justify-content: center;*/
        }
        
        .texts {
            width: 80% !important;
            margin-bottom: 70px;
            /*background-color: blue;*/
        }
        
        .texts div {
            max-width: 100%;
            /*overflow: hidden;*/
            /*white-space: wrap;*/
            /*text-overflow: ellipsis;*/
            /*   margin: 0 auto;*/
        }
        
        .texts_box1 {
            /*margin: 0 !important;*/
            width: 80% !important;
            margin-bottom: 70px !important;
            /*border: 4px solid blue; */
        }
    </style>
</head>

<body>
    <div class="container">
        <div class="detailsText">
            <rich-text :nodes="texts" class="texts">
                <p class="yiJiBiaoTi">
                    八戒学处双日晚课<span class="yiJiBiaoTi buHuanHang">（中）</span>
                </p>
                <p class="kongHang">
                </p>
                <p class="erJiBiaoTi">
                    地藏菩萨本愿经卷中
                </p>
                <p class="zuoZhe">
                    唐于阗国三藏沙门实叉难陀译
                </p>
                <p class="kongHang xiaoZi_14">
                </p>
                <p class="sanJiBiaoTi zuoDuiQi">
                    地狱名号品第五
                </p>
                <p class="zhengWen">
                    &emsp;&emsp;尔时普贤菩萨摩诃萨白地藏菩萨言。仁者。愿为天龙四众及未来现在一切众生。说娑婆世界及阎浮提罪苦众生。所受报处。地狱名号及恶报等事。使未来世末法众生。知是果报。地藏答言。仁者。我今承佛威神及大士之力。略说地狱名号及罪报恶报之事。仁者。阎浮提东方有山。号曰铁围。其山黑邃[suì]。无日月光。有大地狱。号极无间[jiàn]。又有地狱。名大阿鼻。复有地狱。名曰四角。复有地狱。名曰飞刀。复有地狱。名曰火箭。复有地狱。名曰夹山。复有地狱。名曰通枪。复有地狱。名曰铁车。复有地狱。名曰铁床。复有地狱。名曰铁牛。复有地狱。名曰铁衣。复有地狱。名曰千刃[rèn]。复有地狱。名曰铁驴。复有地狱。名曰烊[yáng]铜。复有地狱。名曰抱柱。复有地狱。名曰流火。复有地狱。名曰耕舌。复有地狱。名曰剉[cuò]首。复有地狱。名曰烧脚。复有地狱。名曰啖[dàn]眼。复有地狱。名曰铁丸。复有地狱。名曰诤[zhèng]论。复有地狱。名曰铁鈇[fū]。复有地狱。名曰多瞋[chēn]。地藏白言。仁者。铁围之内。有如是等地狱。其数无限。更有叫唤地狱。拔舌地狱。粪尿地狱。铜锁地狱。火象地狱。火狗地狱。火马地狱。火牛地狱。火山地狱。火石地狱。火床地狱。火梁地狱。火鹰地狱。锯牙地狱。剥[bāo]皮地狱。饮血[xuè]地狱。烧手地狱。烧脚地狱。倒[dào]刺地狱。火屋地狱。铁屋地狱。火狼地狱。如是等地狱。其中各各复有诸小地狱。或一。或二。或三。或四。乃至百千。其中名号。各各不同。地藏菩萨告普贤菩萨言。仁者。此者皆是南阎浮提行[xíng]恶众生。业感如是。业力甚大。能敌须弥。能深巨海。能障圣道。是故众生莫轻小恶。以为无罪。死后有报。纤[xiān]毫受之。父子至亲。歧[qí]路各别。纵然相逢。无肯代受。我今承佛威力。略说地狱罪报之事。唯愿仁者暂听是言。普贤答言。吾已久知三恶道报。望仁者说。令后世末法一切恶行众生。闻仁者说。使令归佛。地藏白言。仁者。地狱罪报。其事如是。或有地狱。取罪人舌。使牛耕之。或有地狱。取罪人心。夜叉食之。或有地狱。镬[huò]汤盛[shèng]沸。煮罪人身。或有地狱。赤烧铜柱。使罪人抱。或有地狱。使诸火烧。趁及罪人。或有地狱。一向寒冰。或有地狱。无限粪尿。或有地狱。纯飞<span class="custom-font">&#xE000;&#xE001;</span>。或有地狱。多攒[cuán]火枪。或有地狱。唯撞[zhuàng]胸背。或有地狱。但烧手足。或有地狱。盘缴[jiǎo]铁蛇。或有地狱。驱逐铁狗。或有地狱。尽驾铁骡[luó]。仁者。如是等报。各各狱中。有百千种业道之器。无非是铜是铁。是石是火。此四种物。众业行感。若广说地狱罪报等事。一一狱中。更有百千种苦楚。何况多狱。我今承佛威神及仁者问。略说如是。若广解说。穷劫不尽。
                </p>
                <p class="sanJiBiaoTi zuoDuiQi">
                    如来赞叹品第六
                </p>
                <p class="zhengWen">
                    &emsp;&emsp;尔时世尊举身放大光明。遍照百千万亿恒河沙等诸佛世界。出大音声。普告诸佛世界一切诸菩萨摩诃萨及天龙鬼神人非人等。听吾今日称扬赞叹地藏菩萨摩诃萨。于十方世界。现大不可思议威神慈悲之力。救护一切罪苦之事。吾灭度后。汝等诸菩萨大士及天龙鬼神等。广作方便。卫护是经。令一切众生证涅槃乐。说是语已。会中有一菩萨。名曰普广。合掌恭敬。而白佛言。今见世尊赞叹地藏菩萨。有如是不可思议大威神德。唯愿世尊为未来世末法众生。宣说地藏菩萨利益人天因果等事。使诸天龙八部及未来世众生。顶受佛语。尔时世尊告普广菩萨及四众等。谛听谛听。吾当为汝略说地藏菩萨利益人天福德之事。普广白言。唯然。世尊。愿乐[yào]欲闻。佛告普广菩萨。未来世中。若有善男子善女人。闻是地藏菩萨摩诃萨名者。或合掌者。赞叹者。作礼者。恋慕者。是人超越三十劫罪。普广。若有善男子善女人。或彩画形像。或土石胶漆。金银铜铁。作此菩萨。一瞻一礼者。是人百返生于三十三天。永不堕[duò]于恶道。假如天福尽故。下生人间。犹为国王。不失大利。若有女人。厌女人身。尽心供养地藏菩萨画像及土石胶漆铜铁等像。如是日日不退。常以华[huā]香。饮食。衣服。缯[zēng]彩。幢幡[chuáng fān]。钱。宝物等供养。是善女人。尽此一报女身。百千万劫。更不生有女人世界。何况复受。除非慈愿力故。要受女身。度脱众生。承斯供养地藏力故及功德力。百千万劫不受女身。复次普广。若有女人。厌是丑陋。多疾病者。但于地藏像前。志心瞻礼。食顷[qǐng]之间。是人千万劫中所受生身。相貌圆满。是丑陋女人。如不厌女身。即百千万亿生中。常为王女。乃及王妃。宰辅[fǔ]大姓。大长者女。端正受生。诸相圆满。由志心故。瞻礼地藏菩萨。获福如是。复次普广。若有善男子善女人。能对菩萨像前。作诸伎[jì]乐。及歌咏赞叹。香华[huā]供养。乃至劝于一人多人。如是等辈。现在世中及未来世。常得百千鬼神日夜卫护。不令恶事辄[zhé]闻其耳。何况亲受诸横[hèng]。复次普广。未来世中。若有恶人及恶神恶鬼。见有善男子善女人。归敬供养赞叹瞻礼地藏菩萨形像。或妄生讥毁。谤无功德及利益事。或露[lòu]齿笑。或背面非。或劝人共非。或一人非。或多人非。乃至一念生讥毁者。如是之人。贤劫千佛灭度。讥毁之报。尚在阿鼻地狱受极重罪。过是劫已。方受饿鬼。又经千劫。复受畜生。又经千劫。方得人身。纵受人身。贫穷下贱。诸根不具。多被恶业来结其心。不久之间。复堕恶道。是故普广。讥毁他人供养。尚获此报。何况别生恶见毁灭。复次普广。若未来世。有男子女人。久处[chǔ]床枕。求生求死。了不可得。或夜梦恶鬼。乃及家亲。或游险道。或多魇寐[yǎn mèi]。共鬼神游。日月岁深。转复尪瘵[wāng zhài]。眠中叫苦。惨凄不乐[lè]者。此皆是业道论对。未定轻重。或难舍寿。或不得愈。男女俗眼。不辨是事。但当对诸佛菩萨像前。高声转读此经一遍。或取病人可爱之物。或衣服宝贝。庄园舍[shè]宅。对病人前。高声唱言。我某甲等。为是病人。对经像前舍诸等物。或供养经像。或造佛菩萨形像。或造塔寺。或燃油灯。或施常住。如是三白病人。遣令闻知。假令诸识分散。至气尽者。乃至一日二日三日四日。至七日以来。但高声白。高声读经。是人命终之后。宿殃[sù yāng]重罪。至于五无间[jiàn]罪。永得解[xiè]脱。所受生处。常知宿命。何况善男子善女人自书此经。或教人书。或自塑[sù]画菩萨形像。乃至教人塑画。所受果报。必获大利。是故普广。若见有人读诵是经。乃至一念赞叹是经。或恭敬者。汝须百千方便。劝是等人。勤心莫退。能得未来现在千万亿不可思议功德。复次普广。若未来世诸众生等。或梦或寐[mèi]。见诸鬼神乃及诸形。或悲或啼[tí]。或愁或叹。或恐或怖。此皆是一生十生百生千生过去父母。男女弟妹。夫妻眷属。在于恶趣。未得出离。无处希望福力救拔。当告宿世骨肉。使作方便。愿离恶道。普广。汝以神力。遣是眷属。令对诸佛菩萨像前。志心自读此经。或请人读。其数三遍或七遍。如是恶道眷属。经声毕是遍数。当得解[xiè]脱。乃至梦寐之中。永不复见。复次普广。若未来世。有诸下贱等人。或奴或婢。乃至诸不自由之人。觉知宿业。要忏悔者。志心瞻礼地藏菩萨形像。乃至一七日中。念菩萨名。可满万遍。如是等人。尽此报后。千万生中。常生尊贵。更不经三恶道苦。复次普广。若未来世中。阎浮提内。刹[chà]利。婆罗门。长者居士。一切人等。及异姓种族。有新产者。或男或女。七日之中。早与读诵此不思议经典。更为念菩萨名。可满万遍。是新生子。或男或女。宿有殃报。便得解[xiè]脱。安乐易养。寿命增长。若是承福生者。转增安乐。及与寿命。复次普广。若未来世众生。于月一日。八日。十四日。十五日。十八日。二十三。二十四。二十八。二十九日。乃至三十日。是诸日等。诸罪结集。定其轻重。南阎浮提众生。举止动念。无不是业。无不是罪。何况恣[zì]情杀害。窃盗。邪淫。妄语。百千罪状。能于是十斋日。对佛菩萨。诸贤圣像前。读是经一遍。东西南北百由旬内。无诸灾难。当此居家。若长[zhǎng]若幼。现在未来。百千岁中。永离恶趣。能于十斋日每转一遍。现世令此居家无诸横[hèng]病。衣食丰溢[yì]。是故普广。当知地藏菩萨有如是等不可说百千万亿大威神力利益之事。阎浮众生。于此大士有大因缘。是诸众生。闻菩萨名。见菩萨像。乃至闻是经三字五字。或一偈一句者。现在殊妙安乐。未来之世。百千万生。常得端正。生尊贵家。尔时普广菩萨。闻佛如来称扬赞叹地藏菩萨已。胡跪合掌。复白佛言。世尊。我久知是大士有如此不可思议神力及大誓愿力。为未来众生遣知利益。故问如来。唯然顶受。世尊。当何名此经。使我云何流布。佛告普广。此经有三名。一名地藏本愿。亦名地藏本行[hèng]。亦名地藏本誓力经。缘此菩萨。久远劫来发大重愿。利益众生。是故汝等。依愿流布。普广闻已。合掌恭敬。作礼而退。
                </p>
                <p class="sanJiBiaoTi zuoDuiQi">
                    利益存亡品第七
                </p>
                <p class="zhengWen">
                    &emsp;&emsp;尔时地藏菩萨摩诃萨白佛言。世尊。我观是阎浮众生。举心动念。无非是罪。脱获善利。多退初心。若遇恶缘。念念增益。是等辈人。如履[lǚ]泥涂。负于重石。渐困渐重。足步深邃[suì]。若得遇知识。替与减负。或全与负。是知识有大力故。复相扶助。劝令牢脚。若达平地。须省[xǐng]恶路。无再经历。世尊。习恶众生。从纤[xiān]毫间。便至无量。是诸众生有如此习。临命终时。父母眷属。宜为设福。以资前路。或悬幡盖及燃油灯；或转读尊经；或供养佛像及诸圣像；乃至念佛菩萨及辟支佛名字。一名一号。历临终人耳根。或闻在本识。是诸众生所造恶业。计其感果。必堕恶趣。缘是眷属为临终人修此圣因。如是众罪。悉皆消灭。若能更[gèng]为身死之后。七七日内。广造众善。能使是诸众生永离恶趣。得生人天。受胜妙乐。现在眷属。利益无量。是故我今对佛世尊及天龙八部人非人等。劝于阎浮提众生。临终之日。慎勿杀害。及造恶缘。拜祭鬼神。求诸魍魉[wǎng liǎng]。何以故。尔所杀害乃至拜祭。无纤毫之力。利益亡人。但结罪缘。转增深重。假使来世或现在生。得获圣分。生人天中。缘是临终被诸眷属造是恶因。亦令是命终人殃累[yāng lěi]对辩。晚生善处。何况临命终人。在生未曾有少善根。各据本业。自受恶趣。何忍眷属更为增业。譬如有人从远地来。绝粮三日。所负担物。强过百斤。忽遇邻人。更附少物。以是之故。转复困重。世尊。我观阎浮众生。但能于诸佛教中。乃至善事。一毛一渧[dī]。一沙一尘。如是利益。悉皆自得。说是语时，会中有一长者。名曰大辩。是长者久证无生。化度十方。现长者身。合掌恭敬。问地藏菩萨言。大士。是南阎浮提众生。命终之后。小大眷属。为修功德。乃至设斋。造众善因。是命终人。得大利益及解脱不[fǒu]。地藏答言。长者。我今为未来现在一切众生。承佛威力。略说是事。长者。未来现在诸众生等。临命终日。得闻一佛名。一菩萨名。一辟支佛名。不问有罪无罪。悉得解[xiè]脱。若有男子女人。在生不修善因。多造众罪。命终之后。眷属小大。为造福利。一切圣事。七分之中。而乃获一；六分功德。生者自利。以是之故。未来现在善男女等。闻健自修。分分己获。无常大鬼。不期而到。冥冥[míng]游神。未知罪福。七七日内。如痴如聋。或在诸司。辩论业果。审定之后。据业受生。未测之间。千万愁苦。何况堕于诸恶趣等。是命终人。未得受生。在七七日内。念念之间。望诸骨肉眷属。与造福力救拔。过是日后。随业受报。若是罪人。动经千百岁中。无解脱日。若是五无间罪。堕大地狱。千劫万劫。永受众苦。复次长者。如是罪业众生。命终之后。眷属骨肉。为修营斋。资助业道。未斋食竟及营斋之次。米泔[gān]菜叶。不弃于地；乃至诸食未献佛僧。勿得先食。如有违[wéi]食及不精勤。是命终人。了不得力。如精勤护净。奉献佛僧。是命终人。七分获一。是故长者。阎浮众生。若能为其父母乃至眷属。命终之后。设斋供养。志心勤恳。如是之人。存亡获利。说是语时。忉利天宫有千万亿那[nà]由他阎浮鬼神。悉发无量菩提之心。大辩长者作礼而退。
                </p>
                <p class="sanJiBiaoTi zuoDuiQi">
                    阎罗王众赞叹品第八
                </p>
                <p class="zhengWen">
                    &emsp;&emsp;尔时。铁围山内。有无量鬼王与阎罗天子。俱诣忉利。来到佛所。所谓恶毒鬼王。多恶鬼王。大诤[zhèng]鬼王。白虎鬼王。血[xuè]虎鬼王。赤虎鬼王。散殃[yāng]鬼王。飞身鬼王。电光鬼王。狼牙鬼王。千眼鬼王。啖兽鬼王。负石鬼王。主耗鬼王。主祸鬼王。主食鬼王。主财鬼王。主畜鬼王。主禽鬼王。主兽鬼王。主魅鬼王。主产鬼王。主命鬼王。主疾鬼王。主险鬼王。三目鬼王。四目鬼王。五目鬼王。祁[qí]利失王。大祁利失王。祁利叉王。大祁利叉王。阿那[nuó]吒[zhā]王。大阿那吒王。如是等大鬼王。各各与百千诸小鬼王。尽居阎浮提。各有所执。各有所主。是诸鬼王与阎罗天子。承佛威神及地藏菩萨摩诃萨力。俱诣[yì]忉利。在一面立。尔时阎罗天子胡跪合掌。白佛言。世尊。我等今者与诸鬼王。承佛威神及地藏菩萨摩诃萨力。方得诣[yì]此忉利大会。亦是我等获善利故。我今有小疑事。敢问世尊。唯愿世尊慈悲宣说。佛告阎罗天子。恣[zì]汝所问。吾为汝说。是时阎罗天子瞻礼世尊及回视地藏菩萨。而白佛言。世尊。我观地藏菩萨在六道中。百千方便而度罪苦众生。不辞疲倦。是大菩萨有如是不可思议神通之事。然诸众生脱获罪报。未久之间。又堕恶道。世尊。是地藏菩萨既有如是不可思议神力。云何众生而不依止善道。永取解[xiè]脱。唯愿世尊为我解说。佛告阎罗天子。南阎浮提众生。其性刚强。难调难伏。是大菩萨。于百千劫。头头救拔如是众生。早令解脱。是罪报人乃至堕大恶趣。菩萨以方便力。拔出根本业缘。而遣悟宿世之事。自是阎浮众生结恶习重。旋出旋入。劳斯菩萨久经劫数而作度脱。譬如有人迷失本家。误入险道。其险道中。多诸夜叉。及虎狼师子。蚖[wán]蛇蝮蝎。如是迷人。在险道中。须臾之间。即遭诸毒。有一知识。多解大术。善禁是毒。乃及夜叉诸恶毒等。忽逢迷人欲进险道。而语[yù]之言。咄哉[duō zāi]男子。为何事故而入此路。有何异术。能制诸毒。是迷路人忽闻是语。方知险道。即便退步。求出此路。是善知识。提携[xié]接手。引出险道。免诸恶毒。至于好道。令得安乐。而语[yù]之言。咄哉迷人。自今以后。勿履[lǚ]是道。此路入者。卒[zú]难得出。复损性命。是迷路人亦生感重。临别之时。知识又言。若见亲知及诸路人。若男若女。言于此路多诸毒恶。丧失性命。无令是众自取其死。是故地藏菩萨具大慈悲。救拔罪苦众生。生天人中。令受妙乐。是诸罪众。知业道苦。脱得出离。永不再历。如迷路人。误入险道。遇善知识引接令出。永不复入。逢见他人。复劝莫入。自言因是迷故。得解脱竟。更不复入。若再履践。犹尚迷误。不觉旧曾所落险道。或致失命。如堕恶趣。地藏菩萨方便力故。使令解脱。生人天中。旋又再入。若业结重。永处地狱。无解脱时。尔时恶毒鬼王合掌恭敬。白佛言。世尊。我等诸鬼王。其数无量。在阎浮提。或利益人。或损害人。各各不同。然是业报。使我眷属游行世界。多恶少善。过人家庭。或城邑[yì]聚落。庄园房舍[shè]。或有男子女人。修毛发善事。乃至悬一幡[fān]一盖。少香少华[huā]。供养佛像及菩萨像；或转读尊经。烧香供养。一句一偈。我等鬼王敬礼是人。如过去。现在。未来诸佛。敕[chì]诸小鬼。各有大力。及土地分[fēn]。便令卫护。不令恶事横[hèng]事。恶病横病。乃至不如意事。近于此舍等处。何况入门。佛赞鬼王。善哉善哉。汝等及与阎罗。能如是拥护善男女等。吾亦告梵王帝释。令卫护汝。说是语时。会中有一鬼王。名曰主命。白佛言。世尊。我本业缘。主阎浮人命。生时死时。我皆主之。在我本愿。甚欲利益。自是众生不会我意。致令生死俱不得安。何以故。是阎浮提人初生之时。不问男女。或欲生时。但作善事。增益舍宅。自令土地无量欢喜。拥护子母。得大安乐。利益眷属。或已生下。慎勿杀害。取诸鲜味供给[jǐ]产母。及广聚眷属。饮酒食肉。歌乐[yuè]弦[xián]管。能令子母不得安乐。何以故。是产难[nàn]时。有无数恶鬼及魍魉[wǎng liǎng]精魅。欲食腥血[xuè]。是我早令舍[shè]宅土地灵祇[qí]。荷[hè]护子母。使令安乐。而得利益。如是之人。见安乐故。便合设福。答诸土地。翻为杀害。集聚眷属。以是之故。犯殃[yāng]自受。子母俱损。又阎浮提临命终人。不问善恶。我欲令是命终之人。不落恶道。何况自修善根。增我力故。是阎浮提行善之人。临命终时。亦有百千恶道鬼神。或变作父母。乃至诸眷属。引接亡人。令落恶道。何况本造恶者。世尊。如是阎浮提男子女人。临命终时。神识惛[hūn]昧。不辨善恶。乃至眼耳更无见闻。是诸眷属。当须设大供养。转读尊经。念佛菩萨名号。如是善缘。能令亡者离诸恶道。诸魔鬼神悉皆退散。世尊。一切众生临命终时。若得闻一佛名。一菩萨名。或大乘[chéng]经典一句一偈。我观如是辈人。除五无间[jiàn]杀害之罪。小小恶业。合堕恶趣者。寻即解脱。佛告主命鬼王。汝大慈故。能发如是大愿。于生死中。护诸众生。若未来世中。有男子女人至生死时。汝莫退是愿。总令解脱。永得安乐。鬼王白佛言。愿不有虑。我毕是形。念念拥护阎浮众生。生时死时。俱得安乐。但愿诸众生于生死时。信受我语。无不解脱。获大利益。尔时佛告地藏菩萨。是大鬼王主命者。已曾经百千生。作大鬼王。于生死中。拥护众生。是大士慈悲愿故。现大鬼身。实非鬼也。却后过一百七十劫。当得成佛。号曰无相如来。劫名安乐。世界名净住。其佛寿命不可计劫。地藏。是大鬼王。其事如是。不可思议。所度天人亦不可限量。
                </p>
                <p class="sanJiBiaoTi zuoDuiQi">
                    称佛名号品第九
                </p>
                <p class="zhengWen">
                    &emsp;&emsp;尔时地藏菩萨摩诃萨白佛言。世尊。我今为未来众生演利益事。于生死中。得大利益。唯愿世尊听我说之。佛告地藏菩萨。汝今欲兴慈悲。救拔一切罪苦六道众生。演不思议事。今正是时。唯当速说。吾即涅槃。使汝早毕是愿。吾亦无忧现在未来一切众生。地藏菩萨白佛言。世尊。过去无量阿僧祇劫。有佛出世。号无边身如来。若有男子女人。闻是佛名。暂生恭敬。即得超越四十劫生死重罪。何况塑画形像。供养赞叹。其人获福无量无边。又于过去恒河沙劫。有佛出世。号宝性如来。若有男子女人闻是佛名。一弹指顷[qǐng]。发心皈依。是人于无上道永不退转。又于过去有佛出世。号波头摩胜如来。若有男子女人闻是佛名。历于耳根。是人当得千返生于六欲天中。何况志心称念。又于过去不可说不可说阿僧祇劫。有佛出世。号师子吼如来。若有男子女人闻是佛名。一念皈依。是人得遇无量诸佛摩顶授记。又于过去有佛出世。号拘留孙佛。若有男子女人闻是佛名。志心瞻礼。或复赞叹。是人于贤劫千佛会中。为大梵王。得授上记。又于过去有佛出世。号毗[pí]婆尸。若有男子女人闻是佛名。永不堕恶道。常生人天。受胜妙乐。又于过去无量无数恒河沙劫。有佛出世。号宝胜如来。若有男子女人闻是佛名。毕竟不堕恶道。常在天上受胜妙乐。又于过去有佛出世。号宝相如来。若有男子女人闻是佛名。生恭敬心。是人不久得阿罗汉果。又于过去无量阿僧祇劫。有佛出世。号袈裟幢如来。若有男子女人闻是佛名者。超一百大劫生死之罪。又于过去有佛出世。号大通山王如来。若有男子女人闻是佛名者。是人得遇恒河沙佛广为说法。必成菩提。又于过去有净月佛。山王佛。智胜佛。净名王佛。智成就佛。无上佛。妙声佛。满月佛。月面佛。有如是等不可说佛。世尊。现在未来一切众生。若天若人。若男若女。但念得一佛名号。功德无量。何况多名。是众生等。生时死时。自得大利。终不堕恶道。若有临命终人。家中眷属。乃至一人。为是病人高声念一佛名。是命终人除五无间罪。余业报等悉得消灭。是五无间罪。虽至极重。动经亿劫。了不得出。承斯临命终时。他人为其称念佛名。于是罪中。亦渐消灭。何况众生自称自念。获福无量。灭无量罪。
                </p>
                <p class="xiaoBiaoTi youDuiQi">
                    地藏菩萨本愿经卷中
                </p>
                <p class="sanJiBiaoTi zuoDuiQi">
                    赞
                </p>
                <p class="zhengWen">
                    &emsp;&emsp;普贤启问。地藏宏开。三途六道绝尘埃。普广问如来。授记十斋。接引上莲台。
                </p>
                <p class="zhengWen">
                    &emsp;&emsp;南无地藏王菩萨摩诃萨<span class="kuoHao">（三称）</span>
                </p>
                <p class="kongHang">
                </p>
            </rich-text>
        </div>
    </div>
    <script type="text/javascript" src="../../js/wrapRubies.js"></script>
</body>

</html>